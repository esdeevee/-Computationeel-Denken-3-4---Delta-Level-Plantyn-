### Opgave

De Aarde draait rond de Zon in 365 dagen, 5 uren, 48 minuten en 45 seconden. Onze kalender telt 365 dagen. Om rekening te houden met de bijkomende 5 uren, 48 minuten en 45 seconden, werd het systeem van schrikkeljaren bedacht. In een schrikkeljaar heeft de maand februari geen 28 maar 29 dagen. Een schrikkeljaar telt dus 366 dagen.

Men spreekt van een schrikkeljaar als het jaartal wel deelbaar is door 4, maar niet door 100. Als het jaartal deelbaar is door 400, is het wel een schrikkeljaar.

Schrijf een programma dat aan de gebruiker een jaartal vraagt. Het programma toont of het ingevoerde jaartal een schrikkeljaar is of niet. De uitvoer van het programma is in het formaat `1600 is een schrikkeljaar`. of `1789 is geen schrikkeljaar.`. Test je code in Dodona.

### Voorbeeld

**Invoer:**

    Geef een jaartal: 2022


**Uitvoer:**

    2022 is geen schrikkeljaar.
